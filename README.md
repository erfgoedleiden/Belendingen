# Belendingen
Bij verkoop van onroerend goed in Leiden werd niet allen de namen van koper en verkoper vermeld, maar tevens de locatie van het onroerend goed, de beide belendende percelen, het achterperceel en de straat vermeld. Indien een perceel erg groot was met meerdere zijbelendingen, werden ze alle genoemd (meestal in de volgorde van voor naar achter). Hierdoor ontstaat bij elke verkoping een complex met namen van eigenaren van minstens vier percelen (tenzij er sprake is van een hoekhuis, want dan zijn twee belendingen straten). Door gegevens te combineren (in een bepaalde straat blijkt belender van de ene akte identiek te zijn aan de verkoper in een andere akte) is het mogelijk gegevens aan elkaar te koppelen en zo een steeds completer beeld te krijgen van de eigenaren van percelen in de middeleeuwen en de zestiende eeuw. De database bevat de bekende belendingen uit deze tijd.
